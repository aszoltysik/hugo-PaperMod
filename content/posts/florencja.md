+++
title = 'Florencja'
date = 2024-01-29T12:55:01+01:00
draft = false
author = 'Adam Szołtysik'
tags = ['Włochy', 'Europa']
categories = ['Europa']
[cover]
    image = '/images/florencja.jpg'
    alt = 'Ponte Vecchio nad rzeką Arno we Florencji, Włochy, licencja: shutterstock/By muratart'
    caption = 'Ponte Vecchio nad rzeką Arno we Florencji, Włochy, licencja: shutterstock/By muratart'
+++

## Florencja – miasto w środkowych Włoszech, nad Arno, u stóp Apeninów, stolica Toskanii

Florencja (wł. Firenze, MAF: [fiˈrɛnʦe]) – miasto w środkowych Włoszech, nad Arno, u stóp Apeninów[1], stolica Toskanii i prowincji Florencja, stolica Włoch w latach 1865–1871. W 2006 roku liczyła 366 tys. mieszkańców.

Historia
Założone przez Etrusków jako Faesulae[2], zburzone przez Sullę w 82 p.n.e. Następnie odbudowane przez Juliusza Cezara w 59 p.n.e. jako kolonia dla byłych żołnierzy i nazwane Florentia. Zabudowa tego okresu została założona na planie obozu wojskowego. Z tego okresu pochodzi zachowany szachownicowy układ ulic. Początkowo, w czasach Cesarstwa rzymskiego, Florencja była ośrodkiem handlu i rzemiosła. W 405 obroniła się przed najazdem Ostrogotów, w 539 uzależniona od Bizancjum, a od 541 od Gotów. W 570 została podbita przez Longobardów, którzy z kolei utracili miasto na rzecz Franków.

W XI wieku odzyskała znaczenie jako ośrodek handlu, przede wszystkim z uwagi na swoje położenie – na drodze z Francji do Rzymu. W 1078 rozpoczęto budowę nowych fortyfikacji.

Florencja to bezsprzecznie miasto sztuki oraz pięknej zabudowy. Dla wielu także jest to miejsce przebijające swoim urokiem nawet Rzym. Stolica Toskanii – Florencja jest praktycznie zawsze gwarna i zatłoczona, jednak  posiada magnes, który przyciąga rzesze turystów, którzy chcą spacerować wąskimi uliczkami wśród nieustannego harmidru i podziwiać to piękne miasto.

Stolica Toskanii oferuje takie mnóstwo niesamowitych widoków i atrakcji, że przed przyjazdem powinniśmy ułożyć sobie plan, uwzględniając godziny otwarcia atrakcji i kolejki. Dzięki temu zmniejszymy stres i wykorzystamy nasz pobyt w pełni. Zwiedzanie Florencji pieszo nie jest zbyt skomplikowane oraz nie wymaga wielkiego wysiłku